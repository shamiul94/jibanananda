###লোকেন বোসের জর্নাল

সুজাতাকে ভালোবাসাতাম আমিে– 
এখন কি ভালোবাসি?   
সেটা অবসরে ভাববার কথা,   
অবসর তবু নেই;   
তবু একদিন হেমন্ত এলে অবকাশ পাওয়া যাবে;   
এখন শেল্‌ফে চার্বাক ফ্রয়েড প্লেটো পাভ্‌লভ্‌ ভাবে   
সুজাতাকে আমি ভালোবাসি কিনা।  

পুরোনো চিঠির ফাইল কিছু আছে:   
সুজাতা লিখেছে আমার কাছে,   
বারো তেরো কুড়ি বছর আগের সে-সব কথা;   
ফাইল নাড়া কী যে মিহি কেরানির কাজ;   
নাড়বো না আমি,   
নেড়ে কার কী সে লাভ;   
মনে হয় যেন অমিতা সেনের সাথে সুবলের ভাব,   
সুবলেরই শুধু? অবশ্য আমি   
তাকে মানেে–এই অমিতা বলছি যাকেে– 
কিন্তু কথাটা থাক;   
কিন্তু তবুও-   
আজকে হৃদয় পথিক নয় তো আর,   
নারী যদি মৃগতৃষ্ণার মতোে–তবে   
এখন কী করে মন ক্যারাভান হবে।  

প্রৌঢ় হৃদয়, তুমি   
সেই সব মৃগতৃষ্ণিকাতালে ঈষৎ সিমুমে হ  
য়তো কখনো বৈতাল মরুভূমি,   
হৃদয়, হৃদয় তুমি!   
তারপর তুমি নিজের ভিতরে এসে তবু চুপে   
মরীচিকা জয় করেছ বিনয়ী যে ভীষণ নামরূপেে– 
সেখানে বালির সৎ নীরবতা ধু ধু   
প্রেম নয় তবু প্রেমেরই মতন শুধু।  

অমিতা সেনকে সুবল কি ভালোবাসে?   
অমিতা নিজে কি তাকে?   
অবসরমতো কথা ভাবা যাবে,   
ঢের অবসর চাই;   
দূর ব্রহ্মাণ্ডকে তিলে টেনে এনে সমাহিত হওয়া চাই;   
এখুনি টেনিসে যেতে হবে তবু,   
ফিরে এসে রাতে ক্লবে;   
কখন সময় হবে।  

হেমন্তে ঘাসে নীল ফুল ফোটেে–  
হৃদয় কেন যে কাঁপে,   
“ভালোবাসতাম”–স্মৃতি–অঙ্গার–পাপে   
তর্কিত কেন রয়েছে বর্তমান।   
সে-ও কি আমায়–সুজাতা আমায় ভালোবেসে ফেলেছিল।   
আজও ভালোবাসে না কি?   
ইলেক্‌ট্রনেরা নিজ দোষগুণে বলয়িত হয়ে রবে;   
কোনো অন্তিম ক্ষালিত আকাশে এর উত্তর হবে?  

সুজাতা এখন ভুবনেশ্বরে;   
অমিতা কি মিহিজামে?   
বহুদিন থেকে ঠিকানা না জেনে ভালোই হয়েছে-সবই।   
ঘাসের ভিতরে নীল শাদা ফুল ফোটে হেমন্তরাগে;   
সময়ের এই স্থির এক দিক,   
তবু স্থিরতর নয়;   
প্রতিটি দিনের নতুন জীবাণু আবার স্থাপিত হয়।  

*পূর্বাশা। কার্তিক ১৩৫৭*
