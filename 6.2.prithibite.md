###পৃথিবীতে

শস্যের ভিতরে পৃথিবীর সকালবেলায়   
কোনো-এক কবি বসে আছে;   
অথবা সে কারাগারে ক্যাম্পে অন্ধকারে;   
তবুও সে প্রীত অবহিত হয়ে আছে

এই পৃথিবীর রোদেে–এখানে রাত্রির গন্ধেে–নক্ষত্রের তরে।   
তাই সে এখানকার ক্লান্ত মানবীয় পরিবেশ   
সুস্থ করে নিতে চায় পরিচ্ছন্ন মানুষের মতো,   
সব ভবিতব্যতার অন্ধকারে দেশ  

মিশে গেলে ; জীবনকে সকলের তরে ভালো ক’রে   
পেতে হলে এই অবসন্ন ম্লান পৃথিবীর মতো   
অম্লান; অক্লান্ত হয়ে বেচে থাকা চাই।   
একদিন স্বর্গে যেতে হত।  

*আজকাল ॥ শারদীয় ১৩৫২*
